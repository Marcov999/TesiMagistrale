Vediamo ora alcuni risultati noti della teoria che ci saranno utili nelle nostre dimostrazioni. Cominciamo con alcuni teoremi noti dell'analisi complessa in più variabili.

\begin{thm}
    (Weierstrass, \cite[Chapter 1, Proposition 5]{N}) Sia $\Omega \subseteq \mathbb{C}^n$ un dominio. Sia $\{f_{\nu}\}_{\nu\in\mathbb{N}} \subseteq \mathcal{O}(\Omega)$ una successione che converge uniformemente sui compatti a $f\in C^0(\Omega)$; allora $f\in\mathcal{O}(\Omega)$.
\end{thm}

\begin{defn}
    Sia $\Omega \subseteq \mathbb{C}^n$ un dominio. Una famiglia $\mathcal{F}\subseteq\mathcal{O}(\Omega)$ si dice \textit{uniformemente limitata sui compatti} se per ogni compatto $K\subseteq\Omega$ esiste una costante $M_K>0$ tale che $|f(z)|\le M_K$ per ogni $f\in\mathcal{F}$ e $z\in K$.
\end{defn}

\begin{thm}
    (Montel, \cite[Chapter 1, Proposition 6]{N}) Sia $\Omega \subseteq \mathbb{C}^n$ un dominio. Sia $\mathcal{F}\subseteq\mathcal{O}(\Omega)$, una famiglia uniformemente limitata sui compatti; allora è relativamente compatta in $\mathcal{O}(\Omega)$.
\end{thm}

Quella che useremo noi sarà una versione del teorema di Montel per varietà tautly embdedded, che vedremo più avanti.

\begin{thm} \label{hartogs_fen}
    (Serre, Ehrenpreis, \cite[Theorem 1.2.6]{Kr}) Sia $\Omega \subseteq \mathbb{C}^n$ un dominio limitato, con $n>1$. Sia $K$ un sottoinsieme compatto di $\Omega$ tale che $\Omega\setminus K$ è connesso. Se $f\in\mathcal{O}(\Omega\setminus K)$, allora esiste $F\in\mathcal{O}(\Omega)$ tale che $F\restrict{\Omega\setminus K}=f$.
\end{thm}

Il seguente fatto verrà usato spesso.

\begin{lm} \label{c0yx}
    Siano $(X,d)$ uno spazio metrico e $Y$ uno spazio topologico tale che esista una successione $\{K_n\}_{n\in\mathbb{N}}$ di compatti di $Y$ con la seguente proprietà: per ogni compatto $K\subseteq Y$ esiste $n\in\mathbb{N}$ tale che $K\subseteq K_n$. Allora $C^0(Y,X)$ è metrizzabile.
    
    In particolare, un suo sottoinsieme è chiuso (rispettivamente, compatto) se e solo se è chiuso (rispettivamente, compatto) per successioni.
\end{lm}

\begin{proof}
    Per ogni $n\in\mathbb{N}$ e per ogni $f,g\in C^0(Y,X)$ poniamo
    $$d_n(f,g)=\displaystyle\sup_{x\in K_n} d\big(f(x),g(x)\big);$$
    definiamo
    $$\tilde{d}(f,g)=\sum_{n=1}^{+\infty} \frac{1}{2^n}\cdot\frac{d_n(f,g)}{1+d_n(f,g)}.$$

    È facile verificare che $\tilde{d}$ è una distanza, che induce proprio la topologia della convergenza uniforme sui compatti.
\end{proof}

Vediamo adesso l'espressione esplicita per $k_X$ in un paio di casi particolari, dalla quale discende un'importante conseguenza.

\begin{prop} \label{k_polidisco}
    (\cite[Proposition 2.3.4 and Corollary 2.3.7]{A1}) Valgono le seguenti affermazioni:
    \begin{nlist}
        \item la distanza di Poincaré e la pseudodistanza di Kobayashi di $\mathbb{D}$ coincidono;
        \item dati $z=(z_1,\dots,z_n)$ e $w=(w_1,\dots,w_n)$ in $\mathbb{D}^n$, si ha
        $$k_{\mathbb{D}^n}(z,w)=\max_{j=1,\dots,n}\{\omega(z_j,w_j)\}.$$
    \end{nlist}
\end{prop}
\begin{proof}
    (i) Che $k_{\mathbb{D}}\ge\omega$ segue dal lemma di Schwarz-Pick e dalla disuguaglianza triangolare per la distanza di Poincaré; per avere l'uguaglianza, basta notare che il minimo nella definizione di $k_{\mathbb{D}}$ è effettivamente raggiunto usando l'identità.\\

    (ii) Poiché le proiezioni nelle varie coordinate sono funzioni olomorfe, per ogni $j=1,\dots, n$ si ha
    $$k_{\mathbb{D}^n}(z,w) \ge k_{\mathbb{D}}(z_j,w_j)=\omega(z_j,w_j),$$
    dove la disuguaglianza segue dalla Proposizione \ref{semicontr} e l'uguaglianza dal punto (i).

    Per mostrare che il minimo è effettivamente raggiunto, ricordiamo che dal Corollario \ref{bioloiso} segue che $k_{\mathbb{D}^n}$ e $k_{\mathbb{D}}=\omega$ sono invarianti per biolomorfismi. Consideriamo allora $f_1,\dots, f_n \in \text{Aut}(\mathbb{D})$ tali che $f_j(z_j)=0$ per ogni $j=1,\dots,n$, e poniamo $f=f_1\times\dots\times f_n\in\text{Aut}(\mathbb{D}^n)$. Abbiamo quindi
    \begin{gather*}
        k_{\mathbb{D}^n}(z,w)=k_{\mathbb{D}^n}\big(f(z),f(w)\big)=k_{\mathbb{D}^n}\big(O,f(w)\big)\\
        \text{e}\\
        \max_{j=1,\dots,n}\{\omega(z_j,w_j)\}=\max_{j=1,\dots,n}\big\{\omega\big(f_j(z_j),f_j(w_j)\big)\big\}=\max_{j=1,\dots,n}\big\{\omega\big(0,f_j(w_j)\big)\big\};
    \end{gather*}
    possiamo dunque supporre, senza perdita di generalità, $z=O$.
    
    Allora, detto $j_0$ l'indice per cui $\omega(0,w_{j_0})$ è massimo, si ha che anche $|w_{j_0}|$ è massimo. Consideriamo, per ogni $j=1,\dots,n$, la funzione $g_j \in\text{Hol}(\mathbb{D},\mathbb{D})$ data da $g_j(\zeta)=\zeta\cdot w_j/w_{j_0}$, di modo che $g_j(w_{j_0})=w_j$. Poniamo $\varphi=(g_1,\dots,g_n)$, per cui $\varphi\in\text{Hol}(\mathbb{D},\mathbb{D}^n)$; inoltre, $\varphi(z_{j_0})=\varphi(0)=O=z$ e $\varphi(w_{j_0})=w$. Si ha dunque, per definizione, che
    $$k_{\mathbb{D}^n}(z,w) \le \omega(0,w_{j_0})=\max_{j=1,\dots,n}\omega(0,w_j)=\max_{j=1,\dots,n}\omega(z_j,w_j),$$
    come voluto.
\end{proof}

\begin{cor}
    I domini limitati di $\mathbb{C}^n$ sono Kobayashi-iperbolici.
\end{cor}
\begin{proof}
    Dal punto (ii) della Proposizione \ref{k_polidisco} abbiamo che $k_{\mathbb{D}^n}$ è effettivamente una distanza; poiché dal Corollario \ref{bioloiso} sappiamo che $k_X$ è invariante per biolomorfismi, segue che $k_{\mathbb{D}_r^n}$ è una distanza per ogni $r>0$. Se $\Omega\subseteq\mathbb{C}^n$ è un dominio limitato, esiste $r>0$ tale che $\Omega\subseteq\mathbb{D}_r^n$. In tal caso, l'inclusione è una funzione olomorfa. Quindi, dalla Proposizione \ref{semicontr}, si ha che se $z,w \in \Omega$ con $z\not=w$ allora $0<k_{\mathbb{D}_r^n}(z,w) \le k_{\Omega}(z,w)$. Segue dunque che $k_\Omega$ è una distanza, come voluto.
\end{proof}

\begin{oss} \label{kobisdist}
    Con la stessa dimostrazione, si ottiene anche che le sottovarietà complesse e connesse di varietà Kobayashi-iperboliche sono Kobayashi-iperboliche. In particolare, abbiamo che le sottovarietà complesse, connesse e limitate di $\mathbb{C}^d$ sono Kobayashi-iperboliche.
\end{oss}

Citiamo ora un risultato che lega pseudometrica e pseudodistanza di Kobayashi.

\begin{defn} \label{lung_X}
    Sia $X$ una varietà complessa e connessa, e consideriamo una curva $\gamma:[a,b] \longrightarrow X$ tale che la funzione $K_X\big(\gamma(\cdot);\gamma'(\cdot)\big)$ sia integrabile su $[a,b]$. La \textit{lunghezza di $\gamma$ in $X$ rispetto alla pseudometrica di Kobayashi} è
    $$l_X(\gamma):=\int_a^b K_X\big(\gamma(t);\gamma'(t)\big)\diff t.$$
\end{defn}

\begin{thm} \label{lung_int}
    (\cite[Theorem 1]{Roy} e \cite[Theorem 3.1]{V}) Sia $X$ una varietà complessa e connessa. Per ogni $z,w \in X$ abbiamo che:
    \begin{nlist}
        \item $k_X(z,w)=\inf\{l_X(\gamma) \mid \gamma:[a,b] \longrightarrow X\text{ è $C^1$ a tratti, }\gamma(a)=z,\gamma(b)=w\}$;
        \item $k_X(z,w)=\inf\{l_X(\gamma) \mid \gamma:[a,b] \longrightarrow X\text{ è assolutamente continua}$\\
        $\text{    }\qquad\qquad\,\,\,\,\text{rispetto a } d_X,\gamma(a)=z,\gamma(b)=w\}$.
    \end{nlist}

    Qui, $d_X$ è la distanza indotta dalla metrica hermitiana $\|\cdot\|_X$, e $l_X(\gamma)$ è ben definita in entrambi i casi.
\end{thm}

Introduciamo adesso il concetto di varietà taut, che sarà per noi un'ipotesi importante per ciò che andremo a dimostrare: infatti, quest'ipotesi ci darà la dicotomia nella tesi dei teoremi di tipo ``Wolff-Denjoy''. Vedremo anche con un esempio l'importanza di tale ipotesi. Prima di dare la definizione, ci servirà un risultato sul comportamento delle funzioni olomorfe a valori in una varietà Kobayashi-iperbolica; non lo dimostreremo tutto, ma per la parte che andremo a mostrare avremo bisogno del ben noto teorema di Ascoli-Arzelà.

\begin{thm}
    (Ascoli-Arzelà, \cite[Chapter 7, Theorem 17]{Ke}) Siano $X$ uno spazio metrico e $Y$ uno spazio metrico localmente compatto. Allora un famiglia $\mathcal{F}\subseteq C^0(Y,X)$ è relativamente compatta in $C^0(Y,X)$ se e solo se le seguenti due condizioni sono soddisfatte:
    \begin{nlist}
        \item $\mathcal{F}$ è equicontinua;
        \item l'insieme $\{f(y)\mid f\in\mathcal{F}\}$ è relativamente compatto in $X$ per ogni $y\in Y$.
    \end{nlist}
\end{thm}

\begin{lm} \label{equico}
    (\cite[Proposition 2.1.1]{A1}) Siano $X$ una varietà complessa e $d$ una distanza su $X$ compatibile con la topologia di varietà. Supponiamo che $\textnormal{Hol}(\mathbb{D},X)$ sia equicontinuo rispetto a $d$; allora $\textnormal{Hol}(W,X)$ è equicontinuo rispetto a $d$ per ogni varietà complessa $W$.
\end{lm}

\begin{proof}
    Supponiamo per assurdo che esista una varietà complessa $W$ per cui ciò non valga; allora esistono $\epsilon>0$, un punto $\tilde{w}\in W$ e due successioni $\{w_\nu\}_{\nu\in\mathbb{N}}\subseteq W$ e $\{f_\nu\}_{\nu\in\mathbb{N}}\subseteq \text{Hol}(W,X)$ tali che $w_\nu\longrightarrow \tilde{w}$ per $\nu\longrightarrow+\infty$ e $d\big(f_\nu(w_\nu),f_\nu(\tilde{w})\big)\ge\epsilon$ per ogni $\nu\in\mathbb{N}$. Scegliendo un opportuno sistema di coordinate locali e a meno di sottosuccessioni, possiamo assumere che $W$ sia una qualche $\mathbb{B}^n$ e prendere $\tilde{w}=0$.

    Definiamo $g_\nu\in\text{Hol}(\mathbb{D},X)$ come $g_\nu(\zeta)=f_\nu(\zeta w_\nu/\|w_\nu\|)$; allora $\|w_\nu\|\longrightarrow 0$ per $\nu\longrightarrow+\infty$ e
    $$d\big(g_\nu(\|w_\nu\|),g_\nu(0)\big)=d\big(f_\nu(w_\nu),f_\nu(\tilde{w})\big)\ge\epsilon$$
    per ogni $\nu\in\mathbb{N}$, in contraddizione con l'ipotesi che $\text{Hol}(\mathbb{D},X)$ sia equicontinuo rispetto a $d$.
\end{proof}

\begin{prop} \label{alex}
    (\cite[Theorem 1.3]{A3}) Sia $X$ una varietà complessa e connessa. Allora $X$ è Kobayashi-iperbolica se e solo se $\textnormal{Hol}(\mathbb{D},X)$ è relativamente compatto in $C^0(\mathbb{D},X^*)$, dove $X^*$ è la compattificazione di Alexandroff di $X$.
    
    Inoltre, se $X$ è Kobayashi-iperbolica allora $\textnormal{Hol}(Y,X)$ è relativamente compatto in $C^0(Y,X^*)$ per ogni varietà complessa $Y$.
\end{prop}

\begin{proof}
    Dimostriamo solamente che se $X$ è Kobayashi-iperbolica allora $\textnormal{Hol}(Y,X)$ è relativamente compatto in $C^0(Y,X^*)$ per ogni varietà complessa $Y$, dando per buona la prima parte. Poiché $X$ è una varietà, per \cite[4.16]{Ke} possiamo fissare una distanza $d$ su $X^*$ che induca la topologia della compattificazione. Dato che $\text{Hol}(\mathbb{D},X)$ è relativamente compatto in $C^0(\mathbb{D},X^*)$, per il teorema di Ascoli-Arzelà è equicontinuo.
    
    Data una varietà complessa $Y$, per il Lemma \ref{equico}, considerando su $X$ la distanza $d\restrict{X}$, si ha che $\text{Hol}(Y,X)$ è equicontinuo; per compattezza di $X^*$ valgono le ipotesi del teorema di Ascoli-Arzelà, per cui abbiamo che è relativamente compatto in $C^0(Y,X^*)$, come voluto.
\end{proof}

\begin{defn}
    Una varietà complessa $X$ si dice \textit{taut} se è Kobayashi-iperbolica e ogni funzione nella chiusura di $\text{Hol}(\mathbb{D},X)$ in $C^0(\mathbb{D},X^*)$ è in $\text{Hol}(\mathbb{D},X)$ oppure è la funzione costante $\infty$.
\end{defn}

Strettamente legato al concetto di varietà taut è quello di varietà tautly embedded, ipotesi che può essere interpretata dicendo che per una certa sottovarietà complessa di una varietà complessa ambiente vale una forma del teorema di Montel.

\begin{defn}
    Sia $X$ una sottovarietà complessa di una varietà complessa $Y$. Diciamo che $X$ è \textit{tautly embedded} in $Y$ se $\text{Hol}(\mathbb{D},X)$ è relativamente compatto in $\text{Hol}(\mathbb{D},Y)$.
\end{defn}

\begin{prop} \label{montel}
    (\cite[Proposition 2.1.4, point (i)]{A1}) Sia $X$ una sottovarietà complessa di una varietà complessa $Y$. Allora $X$ è tautly embedded in $Y$ se e solo se $\textnormal{Hol}(W,X)$ è relativamente compatto in $\textnormal{Hol}(W,Y)$ per ogni varietà complessa $W$.
\end{prop}

\begin{proof}
    Un'implicazione è immediata. Viceversa, supponiamo che $X$ sia tautly embdedded in $Y$, cioè che $\text{Hol}(\mathbb{D},X)$ sia relativamente compatto in $\text{Hol}(\mathbb{D},Y)$. Dato che $Y$ è una varietà, è Hausdorff, per cui le mappe costanti, che indichiamo con $\text{cost}(\mathbb{D},Y)$, sono un chiuso di $C^0(\mathbb{D},Y)$ omeomorfo a $Y$; in particolare, la chiusura di $\text{cost}(\mathbb{D},X)$ in $\text{Hol}(\mathbb{D},Y)$ è contenuta sia nella chiusura di $\text{Hol}(\mathbb{D},X)$, che è un compatto, sia in $\text{cost}(\mathbb{D},Y)$, che è un chiuso. Dunque è un compatto e, a meno di omeomorfismo, coincide con la chiusura di $X$ in $Y$; segue che $X$ è relativamente compatta in $Y$.
    
    Dato che $Y$ è una varietà, per \cite[4.16]{Ke} possiamo fissare una distanza $d$ su $Y$ che induce la topologia di varietà. Per definizione, $\text{Hol}(\mathbb{D},X)$ è relativamente compatto in $\text{Hol}(\mathbb{D},Y)$, dunque anche in $C^0(\mathbb{D},Y)$ in quanto quest'ultimo è Hausdorff perché lo è $Y$; per Ascoli-Arzelà, segue che $\text{Hol}(\mathbb{D},X)$ è equicontinuo rispetto a $d$. Per il Lemma \ref{equico} si ha che $\text{Hol}(W,X)$ è equicontinuo rispetto a $d$ per ogni varietà complessa $W$; inoltre, poiché $\text{Hol}(W,Y\setminus\overline{X})$ è aperto, la chiusura di $\text{Hol}(W,X)$ in $\text{Hol}(W,Y)$ è contenuta in $C^0(W,\overline{X})$. Dato che $\overline{X}$ è compatto, possiamo applicare Ascoli-Arzelà per ottenere che $\text{Hol}(W,X)$ è relativamente compatto in $C^0(W,Y)$. Abbiamo che, essendo $Y$ metrizzabile e $W$ una varietà, valgono le ipotesi del Lemma \ref{c0yx}; quindi la chiusura di $\text{Hol}(W,X)$ in $C^0(W,Y)$ coincide con la chiusura per successioni. Per il teorema di Weierstrass, applicato in carte opportune, tale chiusura è contenuta in $\text{Hol}(W,Y)$, da cui la tesi.
\end{proof}

Ci servirà anche il seguente fatto.

\begin{prop}
    Sia $X$ una sottovarietà complessa e relativamente compatta di una varietà taut $Y$. Allora $X$ è tautly embdedded in $Y$.
\end{prop}

\begin{proof}
    Poiché $X$ è relativamente compatta in $Y$, nessuna successione in $\text{Hol}(\mathbb{D},X)$ è compattamente divergente; essendo $X$ taut, per definizione segue che $\text{Hol}(\mathbb{D},X)$ è relativamente compatto in $\text{Hol}(\mathbb{D},Y)$, come voluto.
\end{proof}

Diamo ora delle definizioni che ci serviranno per parlare del comportamento delle iterate di funzioni olomorfe, partendo dalla definizione stessa di iterata.

\begin{defn}
    Dati un insieme $X$ e una funzione $f:X\longrightarrow X$, poniamo induttivamente $f^0=\id_X$ e $f^{k+1}=f\circ f^k$. Chiamiamo $f^k$ l'\textit{iterata} $k$-esima di $f$ e, per ogni $x \in X$, l'\textit{orbita} di $x$ tramite $f$ è l'insieme $\{f^k(x)\mid k \in \mathbb{N}\}$.
\end{defn}

\begin{defn}
    Siano $X$ e $Y$ due spazi topologici. Diciamo che una successione $\{f_{\nu}\}_{\nu \in \mathbb{N}} \subseteq C^0(X,Y)$ è \textit{compattamente divergente} se, per ogni coppia di compatti $H\subseteq X$ e $K\subseteq Y$, esiste $\nu_0 \in \mathbb{N}$ tale che $f_\nu(H)\cap K=\emptyset$ per ogni $\nu \ge \nu_0$.

    Una famiglia $\mathcal{F} \subseteq C^0(X,Y)$ è detta \textit{normale} se ogni successione in $\mathcal{F}$ ammette una sottosuccessione che converge a una funzione in $C^0(X,Y)$ oppure è compattamente divergente.
\end{defn}

Adesso vogliamo arrivare a dire che l'ipotesi taut ci permette di ottenere la dicotomia sul comportamento delle iterate delle funzioni olomorfe. Per farlo, ci servono prima alcuni risultati.

Iniziamo dando una caratterizzazione equivalente all'essere taut per una varietà.

\begin{prop} \label{tautsse}
    Una varietà complessa e connessa $X$ è taut se e solo se la famiglia $\textnormal{Hol}(\mathbb{D},X)$ è normale.
\end{prop}
\begin{proof}
    Supponiamo che $X$ sia taut e consideriamo una successione $\{f_{\nu}\}_{\nu\in\mathbb{N}}$ in $\text{Hol}(\mathbb{D},X)$. Per definizione $X$ è Kobayashi-iperbolica; dunque per la Proposizione \ref{alex}, la chiusura di $\text{Hol}(\mathbb{D},X)$ è compatta in $C^0(\mathbb{D},X^*)$. Poiché $X$ è una varietà, $X^*$ è metrizzabile per \cite[4.16]{Ke}; inoltre, è facile vedere che $\mathbb{D}$ soddisfa le ipotesi dello spazio $Y$ nel Lemma \ref{c0yx}. Quindi $C^0(\mathbb{D},X^*)$ è metrizzabile e la chiusura di $\text{Hol}(\mathbb{D},X)$ è compatta per successioni. Allora esiste una sottosuccessione $\{f_{\nu_j}\}_{j \in \mathbb{N}}$ che converge, uniformemente sui compatti, a una qualche funzione $f$. Se $f \in \text{Hol}(\mathbb{D},X)$ abbiamo concluso; altrimenti, poiché $X$ è taut, $f$ è la funzione costante $\infty$. Ma, dalla definizione della compattificazione di Alexandroff, una successione in $C^0(\mathbb{D},X)$ converge in $C^0(\mathbb{D},X^*)$ alla funzione costante $\infty$ se e solo se è compattamente divergente; quindi $\{f_{\nu_j}\}_{j \in \mathbb{N}}$ è compattamente divergente. In ogni caso, possiamo concludere che $\text{Hol}(\mathbb{D},X)$ è normale.

    Supponiamo adesso che $\text{Hol}(\mathbb{D},X)$ sia normale. Se $f$ è una funzione nella sua chiusura in $C^0(\mathbb{D},X^*)$, allora è il limite di una successione in $\text{Hol}(\mathbb{D},X)$. Poiché questa famiglia è normale, possiamo trovare una sottosuccessione che converge uniformemente sui compatti oppure è compattamente divergente, ma dovrà comunque convergere a $f$. Allora nel primo caso, applicando il teorema di Weierstrass in carte opportune, troviamo che $f \in \text{Hol}(\mathbb{D},X)$, mentre nel secondo caso è la funzione costante $\infty$. Dunque $X$ è taut.
\end{proof}

Si può dimostrare qualcosa di più.

\begin{prop}
    (\cite[Theorem 2.1.2]{A1}) Sia $X$ una varietà taut. Allora $\textnormal{Hol}(Y,X)$ è una famiglia normale per ogni varietà complessa $Y$.
\end{prop}

\begin{proof}
    Come fatto nella dimostrazione della Proposizione \ref{tautsse}, possiamo fissare una distanza $d$ su $X^*$ compatibile con la sua topologia. Poiché $X$ è taut si ha che $\text{Hol}(\mathbb{D},X)\cup\{\infty\}$ è compatto in $C^0(\mathbb{D},X^*)$, da cui, per Ascoli-Arzelà, abbiamo che è equicontinuo rispetto a $d$. Allora, per il Lemma \ref{equico}, $\text{Hol}(Y,X)$ è equicontinuo rispetto a $d$ per ogni varietà complessa $Y$.

    Supponiamo adesso che esista una varietà complessa $Y$ tale che $\text{Hol}(Y,X)$ non sia normale. Allora $\text{Hol}(Y,X)\cup\{\infty\}$ non è un compatto di $C^0(Y,X^*)$; dato che è equicontinuo rispetto a $d$, per Ascoli-Arzelà abbiamo che non è un chiuso di $C^0(Y,X^*)$. Poiché $Y$ è una varietà soddisfa le ipotesi del Lemma \ref{c0yx}, per cui $C^0(Y,X^*)$ è metrizzabile; allora $\text{Hol}(Y,X)\cup\{\infty\}$ non è chiuso se e solo se non è chiuso per successioni, cioè esiste una successione $\{f_\nu\}_{\nu\in\mathbb{N}}\subseteq \text{Hol}(Y,X)$ convergente, uniformemente sui compatti, a una funzione $f\in C^0(Y,X^*)$ che non sta né in $C^0(Y,X)$ (altrimenti starebbe in $\text{Hol}(Y,X)$, per Weierstrass applicato a carte opportune) né è la funzione costante $\infty$. Allora è facile mostrare che esiste un punto $z_0\in Y$ tale che $f(z_0)=\infty$ e $f$ non è identicamente $\infty$ in ogni intorno di $z_0$. Dunque, scegliendo un opportuno sistema di coordinate locali, possiamo assumere senza perdita di generalità che $Y$ sia una qualche $\mathbb{B}^n$ e che $z_0=0$.

    Dato che $f\not\equiv\infty$, esiste $z_1\in\mathbb{B}^n$ tale che $f(z_1)\not=\infty$. Possiamo allora definire le funzioni $g_\nu\in\text{Hol}(\mathbb{D},X)$ e $g\in C^0(\mathbb{D},X^*)$ come $g_\nu(\zeta)=f_\nu(\zeta z_1/\|z_1\|)$ per ogni $\nu\in\mathbb{N}$ e $g(\zeta)=f(\zeta z_1/\|z_1\|)$. Allora $g_\nu\longrightarrow g$ per $\nu\longrightarrow+\infty$ uniformemente sui compatti, ma $g\not\in C^0(\mathbb{D},X)\cup\{\infty\}$, in contraddizione con il fatto che l'insieme $\text{Hol}(\mathbb{D},X)\cup\{\infty\}$ è un compatto, e in particolare un chiuso (per successioni), di $C^0(\mathbb{D},X^*)$, che abbiamo già visto essere metrizzabile.
\end{proof}

Adesso vogliamo mostrare che tutte le varietà $X$ Kobayashi-iperboliche tali che $k_X$ è una distanza completa sono taut.

\begin{defn}
    Sia $X$ una varietà Kobayashi-iperbolica. Dati $x\in X$ e $r>0$, la \textit{palla di centro $x$ e raggio $r$ rispetto alla distanza di Kobayashi} è
    $$B_X(x,r):=\{y\in X\mid k_X(x,y)<r\}.$$

    Inoltre, dato $A\subseteq X$ poniamo $B_X(A,r):=\displaystyle\bigcup_{x\in A} B_X(x,r)$.
\end{defn}

\begin{lm} \label{ballball}
    Siano $X$ una varietà Kobayashi-iperbolica, $z_0 \in X$ e $r_1,r_2>0$. Allora
    $$B_X\big(B_X(z_0,r_1),r_2\big)=B_X(z_0,r_1+r_2).$$
\end{lm}
\begin{proof}
    L'inclusione $B_X\big(B_X(z_0,r_1),r_2\big)\subseteq B_X(z_0,r_1+r_2)$ segue dalla disuguaglianza triangolare.

    Per l'altra inclusione, consideriamo $z \in B_X(z_0,r_1+r_2)$ e prendiamo $\epsilon>0$ tale che $3\epsilon=r_1+r_2-k_X(z_0,z)$. Adesso, se $k_X(z_0,z)<r_1$ la conclusione è immediata; assumiamo dunque che $k_X(z_0,z)\ge r_1$, per cui si ha $r_2-\epsilon>0$. Supponiamo che $r_1 \le \epsilon$. Allora $k_X(z_0,z)=r_1+r_2-3\epsilon<r_2$ e anche in questo caso la conclusione segue. Perciò, assumiamo anche che $r_1-\epsilon>0$.

    Dalla definizione di $k_X$, esistono $\zeta_0,\dots,\zeta_m \in \mathbb{D}$ e $\varphi_1,\dots,\varphi_m \in \text{Hol}(\mathbb{D},X)$ tali che $\varphi_1(\zeta_0)=z_0$, $\varphi_m(\zeta_m)=z$, $\varphi_j(\zeta_j)=\varphi_{j+1}(\zeta_j)$ per $j=1,\dots,m-1$ e
    $$r_1-\epsilon<k_X(z_0,z) \le \sum_{j=1}^m \omega(\zeta_{j-1},\zeta_j)<k_X(z_0,z)+\epsilon=r_1+r_2-2\epsilon.$$

    Sia $\mu \le m$ il più grande intero tale che
    $$\sum_{j=1}^{\mu-1} \omega(\zeta_{j-1},\zeta_j)<r_1-\epsilon,$$
    che esiste perché $r_1-\epsilon>0$. Prendiamo $\eta_{\mu}$ il punto sulla geodetica congiungente $\zeta_{\mu-1}$ e $\zeta_{\mu}$ tale che
    $$\sum_{j=1}^{\mu-1} \omega(\zeta_{j-1},\zeta_j)+\omega(\zeta_{\mu-1},\eta_{\mu})=r_1-\epsilon,$$
    che esiste perché $r_1+r_2-2\epsilon>r_1-\epsilon$ e per definizione di $\mu$. Prendendo dunque $w=\varphi_{\mu}(\eta_{\mu})$ abbiamo $k_X(z_0,w)<r_1$, cioè $w\in B_X(z_0,r_1)$. Inoltre, per come è stato scelto $\eta_{\mu}$, si ha
    \begin{align*}
        \sum_{j=1}^m \omega(\zeta_{j-1},\zeta_j)&=\sum_{j=1}^{\mu-1} \omega(\zeta_{j-1},\zeta_j)+\omega(\zeta_{\mu-1},\zeta_{\mu})+\sum_{j=\mu+1}^m \omega(\zeta_{j-1},\zeta_j)\\
        &=\sum_{j=1}^{\mu-1} \omega(\zeta_{j-1},\zeta_j)+\omega(\zeta_{\mu-1},\eta_{\mu})\\
        &\quad+\omega(\eta_{\mu},\zeta_{\mu})+\sum_{j=\mu+1}^m \omega(\zeta_{j-1},\zeta_j)\\
        &=r_1-\epsilon+\omega(\eta_{\mu},\zeta_{\mu})+\sum_{j=\mu+1}^m \omega(\zeta_{j-1},\zeta_j),
    \end{align*}
    da cui
    $$\omega(\eta_{\mu},\zeta_{\mu})+\sum_{j=\mu+1}^m \omega(\zeta_{j-1},\zeta_j)=\sum_{j=1}^m \omega(\zeta_{j-1},\zeta_j)-(r_1-\epsilon)<r_2-\epsilon;$$
    perciò $k_X(w,z)<r_2$. Di conseguenza, $z \in B_X\big(B_X(z_0,r_1),r_2\big)$ come voluto.
\end{proof}

\begin{lm} \label{errerhocpt}
    Siano $X$ una varietà Kobayashi-iperbolica, $z_0\in X$ e $r>0$. Supponiamo che esista un $\rho>0$ tale che la palla chiusa $\overline{B_X(z,\rho)}$ è compatta per ogni $z\in B_X(z_0,r)$; allora $\overline{B_X(z_0,r)}$ è compatta.
\end{lm}

\begin{proof}
    Poiché $X$ è una varietà, è localmente compatta; inoltre, essendo $X$ Kobayashi-iperbolica, $k_X$ è una distanza. Dunque esiste $0<s<r$ tale che $\overline{B_X(z_0,s)}$ è compatta. Ci basta allora mostrare che, se $\overline{B_X(z_0,s)}$ è compatta, anche $\overline{B_X(z_0,s+\rho/2)}$ lo è. Sia $\{z_\nu\}_{\nu\in\mathbb{N}}$ una successione in $\overline{B_X(z_0,s+\rho/2)}$; per il Lemma \ref{ballball}, esiste una successione $\{w_\nu\}_{\nu\in\mathbb{N}}$ in $\overline{B_X(z_0,s)}$ tale che $k_X(z_\nu,w_\nu)<3\rho/4$ per ogni $\nu\in\mathbb{N}$. A meno di sottosuccessioni, possiamo supporre $w_\nu\longrightarrow \tilde{w}\in\overline{B_X(z_0,s)}$. Allora $z_\nu\in\overline{B_X(\tilde{w},\rho)}$ per $\nu$ sufficientemente grande; dunque, per ipotesi $\{z_\nu\}_{\nu\in\mathbb{N}}$ ammette una sottosuccessione convergente.
\end{proof}

\begin{lm} \label{comp_is_comp}
    Sia $X$ una varietà Kobayashi-iperbolica. Allora $X$ è $k_X$-completa se e solo se le palle chiuse sono compatte.
\end{lm}

\begin{proof}
    Un'implicazione è ovvia. Assumiano dunque che $X$ sia $k_X$-completa; per il Lemma \ref{errerhocpt}, ci basta mostrare che esiste $\rho>0$ tale che $\overline{B_X(z_0,\rho)}$ è compatta per ogni $z_0\in X$. Supponiamo per assurdo che non sia così; allora esiste $z_1\in X$ tale che $\overline{B_X(z_1,1/2)}$ non è compatta. Usando il Lemma \ref{errerhocpt}, possiamo costruire induttivamente una successione $\{z_\nu\}_{\nu\in\mathbb{N}}$ tale che $z_\nu\in B_X(z_{\nu-1},1/2^{\nu-1})$ e $\overline{B_X(z_\nu,1/2^\nu)}$ non è compatta. Tale successione è di Cauchy, per cui converge a $w_0\in X$ perché $X$ è $k_X$-completa. Poiché $X$ è una varietà, è localmente compatta; quindi esiste $\epsilon>0$ tale che $\overline{B_X(w_0,\epsilon)}$ è compatta. Ma per $\nu$ sufficientemente grande $\overline{B_X(z_\nu,1/2^\nu)}\subseteq\overline{B_X(w_0,\epsilon)}$; dunque sarebbe compatta, contraddizione.
\end{proof}

\begin{prop} \label{comp_is_taut}
    Ogni varietà $X$ Kobayashi-iperbolica e $k_X$-completa è taut.
\end{prop}

\begin{proof}
    Sia $X$ una varietà Kobayashi-iperbolica e $k_X$-completa, e consideriamo una successione $\{\varphi_\nu\}\subseteq\text{Hol}(\mathbb{D},X)$ che non è compattamente divergente; vogliamo mostrare che ammette una sottosuccessione che converge in $\text{Hol}(\mathbb{D},X)$.

    A meno di passare a una sottosuccessione, possiamo trovare due compatti $H\subseteq\mathbb{D}$ e $K\subseteq X$ tali che $\varphi_\nu(H)\cap K\not=\emptyset$ per ogni $\nu\in\mathbb{N}$. Per ogni $\nu\in\mathbb{{N}}$ scegliamo $\zeta_\nu\in H$ tale che $\varphi_\nu(\zeta_\nu)\in K$; fissato $z_0\in K$ poniamo $r=\max\{k_X(z,z_0)\mid z\in K\}$. Allora per ogni $\zeta\in\mathbb{D}$ e $\nu\in\mathbb{N}$ abbiamo che
    $$k_X\big(\varphi_\nu(\zeta),z_0\big) \le k_X\big(\varphi_\nu(\zeta),\varphi_\nu(\zeta_\nu)\big)+k_X\big(\varphi_\nu(\zeta_\nu),z_0\big) \le k_{\mathbb{D}} (\zeta,\zeta_\nu)+r.$$

    Posto $R_\zeta=\max\{k_{\mathbb{D}}(\zeta,\zeta')\mid \zeta'\in H\}$, si ha dunque che la successione $\{\varphi_\nu(\zeta)\}_{\nu\in\mathbb{N}}$ è contenuta nella $k_X$-palla chiusa di centro $z_0$ e raggio $R_\zeta+r$, che è compatta per il Lemma \ref{comp_is_comp}; di conseguenza, la successione $\{\varphi_\nu(\zeta)\}_{\nu\in\mathbb{N}}$ è relativamente compatta in $X$. Inoltre, poiché $X$ è Kobayashi-iperbolica, l'intera famiglia $\text{Hol}(\mathbb{D},X)$ è equicontinua (è $1$-lipschitziana rispetto alla distanza di Kobayashi); dunque, per il teorema di Ascoli-Arzelà, la successione $\{\varphi_\nu\}_{\nu\in\mathbb{N}}$ è relativamente compatta in $C^0(\mathbb{D},X)$. In particolare, ammette una sottosuccessione che converge in $C^0(\mathbb{D},X)$; applicando il teorema di Weierstrass in carte opportune, si vede che il limite appartiene a $\text{Hol}(\mathbb{D},X)$, da cui la tesi.
\end{proof}

\begin{ex}
    In \cite{Rosa} viene costruito un esempio di un dominio di $\mathbb{C}^3$ limitato (dunque Kobayashi-iperbolico) e taut, ma non Kobayashi-completo.
\end{ex}

Usando la Proposizione \ref{comp_is_taut}, si può dimostrare che tutti i domini limitati e strettamente pseudoconvessi sono taut. Tuttavia, più avanti avremo bisogno di un risultato un po' più forte.

\begin{prop} \label{psdcvx_is_taut}
    (\cite[Proposition 2]{KR}) Sia $\Omega\subseteq\mathbb{C}^n$ un dominio limitato, pseudoconvesso e con bordo $C^1$. Allora $\Omega$ è taut.
\end{prop}

Prima di enunciare il risultato che, data una varietà taut, ci dà la dicotomia che cerchiamo per il comportamento delle iterate delle funzioni olomorfe, dobbiamo ancora mostrare qualche fatto tecnico preliminare. Partiamo con un paio di definizioni.

\begin{defn}
    Sia $f\in C^0(X,X)$. Diciamo che $g\in C^0(X,X)$ è una \textit{funzione limite} di $f$ se esiste una sottosuccessione delle iterate di $f$ che converge a $g$ in $C^0(X,X)$. Denotiamo con $\Gamma(f)$ l'insieme di tutte le funzioni limite di $f$.
\end{defn}

\begin{defn}
    Una \textit{retrazione olomorfa} di una varietà complessa $X$ è una funzione $\rho\in\text{Hol}(X,X)$ tale che $\rho^2=\rho$. L'immagine di una retrazione olomorfa è detta \textit{retratto olomorfo}.
\end{defn}

Ci servirà il seguente fatto sull'immagine di una retrazione olomorfa dovuto a Rossi; riportiamo la dimostrazione data da Cartan in \cite{Ca}.

\begin{lm}
    (\cite[Section 5]{Ross}) Sia $X$ una varietà complessa e consideriamo $\rho\in\textnormal{Hol}(X,X)$ una retrazione olomorfa di $X$. Allora l'immagine di $\rho$ è una sottovarietà complessa chiusa di $X$.
\end{lm}
\begin{proof}
    Sia $M=\rho(X)$. Per definizione di retrazione $\rho(X)=\text{Fix}(\rho)$, da cui si ha che $M$ è chiusa.
    
    Consideriamo $z_0 \in M$. Prendiamo un intorno aperto $U$ di $z_0$ in $X$ che sia contenuto in una carta locale di $X$ in $z_0$. Allora $V=\rho^{-1}(U)\cap U$ è un intorno aperto di $z_0$ tale che $\rho(V) \subseteq V$. Possiamo dunque supporre senza perdita di generalità che $X$ sia un dominio limitato $\Omega\subseteq\mathbb{C}^n$.

    Sia $P=D\rho(z_0):\mathbb{C}^n \longrightarrow \mathbb{C}^n$ e definiamo $\varphi:\Omega \longrightarrow \mathbb{C}^n$ come
    $$\varphi=\id+(2P-\id)\circ(\rho-P).$$

    Poiché $D\varphi(z_0)=\id$, la funzione $\varphi$ definisce una carta locale in un intorno di $z_0$. Adesso, dato che $\rho^2=\rho$ e $P^2=P$, si ha
    \begin{align*}
        \varphi\circ\rho&=\rho+(2P-\id)\circ\rho^2-(2P-\id)\circ P\circ\rho\\
        &=P\circ\rho=P+P\circ(2P-\id)\circ(\rho-P)=P\circ\varphi.
    \end{align*}

    Allora, letta in questa carta, $\rho$ diventa lineare; perciò, $M$ è una sottovarietà complessa vicino a $z_0$. Per arbitrarietà di $z_0$, segue che $M$ è una varietà.
\end{proof}

Dobbiamo ora studiare alcune proprietà delle funzioni limite di funzioni olomorfe su varietà taut.

\begin{thm} \label{retraiii}
    (\cite[Theorem 2.1.29]{A1}) Sia $X$ una varietà taut e consideriamo $f\in\textnormal{Hol}(X,X)$. Se la successione $\{f^k\}_{k\in\mathbb{N}}$ delle iterate di $f$ non è compattamente divergente, allora esiste un'unica retrazione olomorfa $\rho\in\Gamma(f)$ su una sottovarietà complessa $M$ di $X$ tale che ogni funzione limite $h\in\Gamma(f)$ è della forma
    $$h=\gamma\circ\rho,$$
    con $\gamma\in\textnormal{Aut}(M)$.

    Inoltre, $\varphi=f\restrict{M}\in\textnormal{Aut}(M)$ e $\Gamma(f)$ è isomorfo al sottogruppo di $\textnormal{Aut}(M)$ dato dalla chiusura di $\{\varphi^k\}_{k \in\mathbb{N}}$.
\end{thm}

\begin{proof}
    Poiché la successione delle iterate di $f$ non è compattamente divergente, esistono due compatti $H,K\subseteq X$ e una sottosuccessione di iterate tali che l'intersezione di $K$ con l'immagine di $H$ tramite le funzioni della sottosuccessione non è mai vuota. Dato che $X$ è taut, possiamo estrarre una sottosottosuccessione che converge uniformemente sui compatti o è compattamente divergente; per costruzione non può essere il secondo caso, dunque abbiamo trovato una sottosuccessione $\{f^{k_{\nu}}\}_{\nu\in\mathbb{N}}$ che converge uniformemente sui compatti a $h\in\text{Hol}(X,X)$. Possiamo anche assumere che $p_\nu=k_{\nu+1}-k_\nu$ e $q_\nu=p_\nu-k_\nu$ tendano a $+\infty$ per $\nu\longrightarrow+\infty$. A meno di prendere ulteriori sottosuccessioni, possiamo anche supporre che $\{f^{p_\nu}\}_{\nu\in\mathbb{N}}$ e $\{f^{q_\nu}\}_{\nu\in\mathbb{N}}$ convergano uniformemente sui compatti o siano compattamente divergenti (non necessariamente la stessa cosa per entrambe); è facile vedere che i ragionamenti che andremo a fare sono validi anche considerando eventuali sottosuccessioni, quindi non perdiamo di generalità. Allora
    $$\lim_{\nu\longrightarrow+\infty}f^{p_\nu}\big(f^{k_\nu}(z)\big)=\lim_{\nu\longrightarrow+\infty}f^{k_{\nu+1}}(z)=h(z)$$
    per ogni $z \in X$. Poiché l'orbita di $z$ tramite $\{f^{k_\nu}\}_{\nu\in\mathbb{N}}$ tende a qualcosa, è relativamente compatta; dunque $\{f^{p_\nu}\}_{\nu\in\mathbb{N}}$ non può essere compattamente divergente. Allora converge, uniformemente sui compatti, a una $\rho\in\text{Hol}(X,X)$ tale che
    \begin{equation} \label{roacca}
        h\circ\rho=\rho\circ h=h;
    \end{equation}
    similmente, troviamo che $\{f^{q_\nu}\}_{\nu\in\mathbb{N}}$ converge, uniformemente sui compatti, a una $g\in\text{Hol}(X,X)$ tale che
    \begin{equation} \label{giacca}
        g\circ h=h\circ g=\rho.
    \end{equation}

    In particolare, $\rho^2=\rho\circ\rho=g\circ h\circ\rho=g\circ h=\rho$, perciò $\rho$ è una retrazione di $X$ su una sottovarietà complessa $M$. Dalla \eqref{roacca} abbiamo $h(X)\subseteq M$; inoltre $g\circ\rho=\rho\circ g$, da cui $g(M)\subseteq M$. Allora la \eqref{giacca} ci dà $g\circ h\restrict{M}=h\circ g\restrict{M}=\id_M$. Dunque, ponendo $\gamma=h\restrict{M}$, otteniamo $h=\gamma\circ\rho$ con $\gamma\in\text{Aut}(M)$. Dobbiamo mostrare che $\rho$ non dipende da $h$; in particolare, non dipende dalla sottosuccessione scelta.

    Sia $\{f^{k'_\nu}\}_{\nu\in\mathbb{N}}$ un'altra sottosuccessione convergente a $h'\in\text{Hol}(X,X)$. Ragionando come sopra, possiamo supporre che $s_\nu=k'_\nu-k_\nu$ e $t_\nu=k_{\nu+1}-k'_\nu$ convergano a $+\infty$ per $\nu\longrightarrow+\infty$ e che $\{f^{s_\nu}\}_{\nu\in\mathbb{N}}$ e $\{f^{t_\nu}\}_{\nu\in\mathbb{N}}$ convergano, uniformemente sui compatti, rispettivamente a $\alpha,\beta \in \text{Hol}(X,X)$ tali che
    \begin{equation}\label{accaprimo}
        \alpha\circ h=h\circ\alpha=h' \qquad\text{ e }\qquad \beta\circ h'=h'\circ\beta=h;
    \end{equation}
    in particolare, $h(X)=h'(X)$, per cui $M$ non dipende dalla sottosuccessione scelta. Adesso scriviamo $h=\gamma_1\circ\rho_1,h'=\gamma_2\circ\rho_2,\alpha=\gamma_3\circ\rho_3$ e $\beta=\gamma_4\circ\rho_4$, dove $\rho_1,\rho_2,\rho_3,\rho_4$ sono delle retrazioni olomorfe di $X$ su $M$ e $\gamma_1,\gamma_2,\gamma_3,\gamma_4\in\text{Aut}(M)$. Vogliamo dire che $\rho_1=\rho_2$. Notiamo che $h\circ h'=h'\circ h$ e $\alpha\circ\beta=\beta\circ\alpha$, che insieme alla \eqref{accaprimo} ci dà
    \begin{equation}\label{gammaro}\begin{split}
        \gamma_1\circ\gamma_2\circ\rho_2=\gamma_2\circ\gamma_1\circ\rho_1,\\
        \gamma_3\circ\gamma_1\circ\rho_1=\gamma_1\circ\gamma_3\circ\rho_3=\gamma_2\circ\rho_2,\\
        \gamma_4\circ\gamma_2\circ\rho_2=\gamma_2\circ\gamma_4\circ\rho_4=\gamma_1\circ\rho_1,\\
        \gamma_3\circ\gamma_4\circ\rho_4=\gamma_4\circ\gamma_3\circ\rho_3.
    \end{split}\end{equation}

    Usando la prima equazione in \eqref{gammaro} scriviamo $\rho_2$ in funzione di $\rho_1$, e sostituendo nella seconda troviamo $\gamma_3=\gamma_1^{-1}\circ\gamma_2$. Similmente, usando la prima equazione scriviamo $\rho_1$ in funzione di $\rho_2$ e sostituendo nella terza troviamo $\gamma_4=\gamma_2^{-1}\circ\gamma_1$. Allora $\gamma_3=\gamma_4^{-1}$ e la quarta equazione ci dà $\rho_3=\rho_4$. Usando la seconda e la terza equazione abbiamo quindi
    $$\rho_2=\gamma_2^{-1}\circ\gamma_1\circ\gamma_3\circ\rho_3=\rho_3=\rho_4=\gamma_1^{-1}\circ\gamma_2\circ\gamma_4\circ\rho_4=\rho_1,$$
    come voluto.

    Adesso, dal fatto che $f\circ\rho=\rho\circ f$ segue che $f(M)\subseteq M$. Ponendo $\varphi=f\restrict{M}$, se $f^{p_\nu}\longrightarrow\rho$ si ha che $f^{p_\nu+1}\longrightarrow\varphi\circ\rho$, quindi per quanto visto finora segue che $\varphi\in\text{Aut}(M)$.

    Infine, data $h=\gamma\circ\rho\in\Gamma(f)$, prendiamo due sottosuccessioni $\{f^{p_\nu}\}_{\nu\in\mathbb{N}}$ e $\{f^{k_\nu}\}_{\nu\in\mathbb{N}}$ convergenti rispettivamente a $\rho$ e a $h$. Come prima, possiamo supporre che $p_\nu-k_\nu \longrightarrow+\infty$ e che $f^{p_\nu-k_\nu} \longrightarrow h_1=\gamma_1\circ\rho$ per $\nu\longrightarrow+\infty$. Allora $h\circ h_1=h_1\circ h=\rho$, da cui $\gamma_1=\gamma^{-1}$. Dunque l'applicazione $h=\gamma\circ\rho\longmapsto\gamma$ è l'isomorfismo cercato fra $\Gamma(f)$ e la chiusura di $\{\varphi^k\}_{k\in\mathbb{N}}$ in $\text{Aut}(M)$, e così concludiamo.
\end{proof}

\begin{defn}
    Siano $X$ una varietà taut e $f\in\text{Hol}(X,X)$. Sia $M$ data dal Teorema \ref{retraiii}; tale $M$ è detta la \textit{varietà limite} di $f$.
\end{defn}

Vediamo finalmente la dicotomia cercata. Nello specifico, la vedremo nella forma di cinque asserzioni equivalenti.

\begin{thm} \label{dicotomia}
    (\cite[Theorem 1.1]{A2}) Sia $X$ una varietà taut e consideriamo $f \in \textnormal{Hol}(X,X)$. Le seguenti affermazioni sono equivalenti:
    \begin{nlist}
        \item la successione $\{f^k\}_{k \in \mathbb{N}}$ delle iterate di $f$ non è compattamente divergente;
        \item la successione $\{f^k\}_{k \in \mathbb{N}}$ delle iterate di $f$ non contiene alcuna sottosuccessione compattamente divergente;
        \item la successione $\{f^k\}_{k \in \mathbb{N}}$ delle iterate di $f$ è relativamente compatta in $\textnormal{Hol}(X,X)$;
        \item l'orbita di $z$ è relativamente compatta in $X$ per ogni $z \in X$;
        \item esiste $z_0 \in X$ la cui orbita è relativamente compatta in $X$.
    \end{nlist}
\end{thm}

\begin{proof}
    (v) $\implies$ (ii). Consideriamo $H=\{z_0\}$ e $K=\overline{\{f^k(z_0)\mid k\in\mathbb{N}\}}$; ovviamente $H$ è compatto, e $K$ lo è per l'ipotesi (v). Allora $f^k(H)\cap K\not=\emptyset$ per ogni $k\in\mathbb{N}$, per cui $\{f^k\}_{k \in \mathbb{N}}$ non può contenere sottosuccessioni compattamente divergenti.

    (ii) $\implies$ (iii). Poiché $X$ è una varietà, $X$ e $X^*$ soddisfano le ipotesi del Lemma \ref{c0yx}, da cui $C^0(X,X^*)$ è metrizzabile; dunque $\text{Hol}(X,X)$, visto come suo sottospazio, è metrizzabile. Quindi, se per assurdo $\{f^k\}_{k \in \mathbb{N}}$ non fosse relativamente compatta, ammetterebbe una sottosuccessione $\{f^{k_\nu}\}_{\nu\in\mathbb{N}}$ senza sottosottosuccessioni convergenti. Ma allora, dato che $X$ è taut, conterrebbe una sottosottosuccessione compattamente divergente, ottenendo così una contraddizione all'ipotesi (ii).

    (iii) $\implies$ (iv). Fissiamo $z\in X$ e consideriamo la funzione $\text{Hol}(X,X)\longrightarrow X$ data da $f\longmapsto f(z)$. Questa funzione è continua rispetto alla topologia su $\text{Hol}(X,X)$, dunque l'immagine della chiusura di $\{f^k\mid k\in\mathbb{N}\}$ è compatta perché immagine di un compatto, chiusa perché compatta in uno spazio di Hausdorff, e contiene $\{f^k(z)\mid k\in\mathbb{N}\}$. Perciò l'orbita di $z$ è contenuta in un compatto chiuso, e quindi è relativamente compatta, come voluto.

    (iv) $\implies$ (i). Ovvio.

    (i) $\implies$ (v). Sia $M$ la varietà limite di $f$ e poniamo $\varphi=f\restrict{M}$. Sappiamo dal Teorema \ref{retraiii} che $\varphi\in\text{Aut}(M)$ e che $\id_M\in\Gamma(\varphi)$. Prendiamo $z_0 \in M$; vogliamo mostrare che $C=\{\varphi^k(z_0)\}_{k\in\mathbb{N}}$ è relativamente compatto in $M$, dunque anche in $X$ dato che $M$ è chiusa. Scegliamo $\epsilon_0>0$ tale che $B_M(z_0,\epsilon_0)$ è relativamente compatta in $M$; notiamo che $\varphi\in\text{Aut}(M)$ implica che $B_M\big(\varphi^k(z_0),\epsilon_0\big)=\varphi^k\big(B_M(z_0,\epsilon_0)\big)$ è relativamente compatta in $M$ per ogni $k \in \mathbb{N}$. Dal Lemma \ref{ballball} abbiamo che
    $$\overline{B_M(z_0,\epsilon_0)} \subseteq B_M\big(B_M(z_0,7\epsilon_0/8),\epsilon_0/4\big);$$
    per compattezza esistono quindi $w_1,\dots,w_r \in B_M(z_0,7\epsilon_0/8)$ tali che
    $$\overline{B_M(z_0,\epsilon_0)}\cap C\subseteq \bigcup_{j=1}^r B_M(w_j,\epsilon_0/4)\cap C,$$
    e possiamo assumere che $B_M(w_j,\epsilon_0/4)\cap C\not=\emptyset$ per $j=1,\dots,r$.
    Per ogni $j=1,\dots, r$ scegliamo $k_j\in\mathbb{N}$ tale che $\varphi^{k_j}(z_0)\in B_M(w_j,\epsilon_0/4)$; allora
    \begin{equation}\label{capci}
        B_M(z_0,\epsilon_0)\cap C \subseteq \bigcup_{j=1}^r \Big(B_M\big(\varphi^{k_j}(z_0),\epsilon_0/2\big)\cap C\Big).
    \end{equation}

    Dato che $\id_M\in\Gamma(\varphi)$, l'insieme $I=\{k\in\mathbb{N}\mid k_M\big(\varphi^k(z_0),z_0\big)<\epsilon_0/2\}$ è infinito; dunque possiamo trovare un $k_0 \in I$ tale che $k_0 \ge \max\{1,k_1,\dots,k_r\}$. Poniamo $\displaystyle K=\bigcup_{k=0}^{k_0}\overline{B_M\big(\varphi^k(z_0),\epsilon_0\big)}$; per costruzione, $K$ è chiuso e compatto, dunque ci basta mostrare che $C \subseteq K$. Prendiamo $h \in I$; dato che l'insieme $I$ è infinito, è sufficiente mostrare che $\varphi^k(z_0) \in K$ per ogni $0 \le k \le h$.

    Supponiamo, per assurdo, che esista un minimo $h_0 \in I$ tale che l'insieme $\{\varphi^k(z_0)\mid 0\le k\le h_0\}$ non sia contenuto in $K$. Ovviamente $h_0>k_0$. Poiché $h_0,k_0 \in I$, abbiamo anche che $k_M\big(\varphi^{k_0}(z_0),\varphi^{h_0}(z_0)\big)<\epsilon_0$. Dunque
    $$k_M\big(\varphi^{k_0-j}(z_0),\varphi^{h_0-j}(z_0)\big)=k_M\big(\varphi^{k_0}(z_0),\varphi^{h_0}(z_0)\big)<\epsilon_0$$
    per ogni $0 \le j \le k_0$. In particolare,
    \begin{equation} \label{inKappa}
        \varphi^j(z_0) \in K
    \end{equation}
    per ogni $j=h_0-k_0,\dots,h_0$ e $\varphi^{h_0-k_0}(z_0)\in B_M(z_0,\epsilon_0)\cap C$. Per la \eqref{capci} possiamo trovare $1 \le l \le r$ tale che $k_M\big(\varphi^{k_l}(z_0),\varphi^{h_0-k_0}(z_0)\big)<\epsilon_0/2$; quindi
    \begin{equation} \label{accamenocappa}
        k_M\big(\varphi^{k_l-j}(z_0),\varphi^{h_0-k_0-j}(z_0)\big)<\epsilon_0/2
    \end{equation}
    per ogni $0 \le j \le \min\{k_l,h_0-k_0\}$. Adesso, se $k_l \ge h_0-k_0$ allora, per la \eqref{inKappa}, la \eqref{accamenocappa} e la definizione di $K$, abbiamo $\varphi^j(z_0) \in K$ per ogni $0 \le j \le h_0$, in contraddizione con la scelta di $h_0$. Perciò dev'essere $k_l<h_0-k_0$; poniamo $h_1=h_0-k_0-k_l$. Per la \eqref{accamenocappa} si ha $h_1 \in I$; dunque, essendo $h_1<h_0$, dev'essere $\varphi^j(z_0) \in K$ per ogni $0 \le j \le h_1$. Ma la \eqref{inKappa}, la \eqref{accamenocappa} e la definizione di $K$ implicano che $\varphi^j(z_0) \in K$ per ogni $h_1 \le j \le h_0$, dunque anche in questo caso troviamo una contraddizione.
\end{proof}

Il seguente esempio mostra come l'ipotesi che $X$ sia taut è necessaria per ottenere la dicotomia, anche in un caso piuttosto regolare. In realtà, dalla Proposizione \ref{alex} sappiamo che l'essere Kobayashi-iperbolica implica una proprietà di compattezza per le funzioni olomorfe da $X$ in sé. Per definizione, l'essere taut impone che le funzioni limite in $\text{Hol}(X,X)$ siano ancora in $\text{Hol}(X,X)$ oppure siano la costante $\infty$; ciò ci dà appunto la dicotomia (orbite relativamente compatte oppure iterate comapttamente divergenti) che esclude i casi misti nel Teorema \ref{dicotomia}.

\begin{ex} \label{servetaut}
    Consideriamo $\Omega=\mathbb{B}^2\setminus\{(0,0)\}$, la palla unitaria in $\mathbb{C}^2$ privata dell'origine. Essendo un dominio limitato è Kobayashi-iperbolico, ma non è taut in quanto non è pseudoconvesso (per il Teorema \ref{hartogs_fen}, non è un dominio di olomorfia), e i domini taut diversi da $\mathbb{C}^n$ sono sempre pseudoconvessi (si veda \cite[Theorem F]{Wu}).

    Prendiamo come $f\in\text{Hol}(\Omega,\Omega)$ la funzione $f(z,w)=(z/2,e^{i\theta}w)$. L'orbita di un qualunque punto del tipo $(0,w)$ con $w\not=0$ è relativamente compatta, mentre l'orbita di un qualunque punto del tipo $(z,0)$ con $z\not=0$ tende al punto del bordo $(0,0)$. Dunque orbite relativamente compatte coesistono con orbite che tendono al bordo, quindi $\{f^h\}_{h\in\mathbb{N}}$ non è né compattamente divergente né ha tutte le orbite relativamente compatte.
    
    In particolare, le funzioni limite di $f$ non sono né costanti né in $\text{Hol}(\Omega,\Omega)$, e questo è un controesempio, senza l'ipotesi taut, per il teorema di tipo ``Wolff-Denjoy'' che vedremo nella sezione \ref{Un teorema di tipo ``Wolff-Denjoy'' per varietà taut con visibilità}.
\end{ex}

Per finire, vediamo un teorema di tipo ``Wolff-Denjoy'' per domini strettamente pseudoconvessi (quindi con bordo $C^2$); in particolare, faremo riferimento a una dimostrazione che sfrutta fatti geometrici quali la Gromov-iperbolicità.

\begin{defn}
    Sia $(X,d)$ uno spazio metrico. Dati $x,y,w \in X$ il \textit{prodotto di Gromov} tra $x$ e $y$ con punto base $w$ è
    $$(x,y)_w=\frac{1}{2}\big(d(x,w)+d(y,w)-d(x,y)\big).$$
    
    Dato $\delta \ge 0$, diciamo che $X$ è \textit{$\delta$-iperbolico} se
    $$(x,y)_w \ge \min\{(x,z)_w,(y,z)_w\}-\delta\text{ per ogni }x,y,z,w \in X.$$

    Se $(X,d)$ è $\delta$-iperbolico per qualche $\delta \ge 0$, diremo che è \textit{Gromov-iperbolico}.
\end{defn}

\begin{defn}
    Sia\marginpar{Per definirlo non c'è molto altro da dire, l'Osservazione dopo serviva ad aggiungere i fatti interessanti} $(X,d)$ uno spazio metrico Gromov-iperbolico. Fissato $w \in X$, il \textit{bordo iperbolico} $\partial^GX$ è dato dalle classi di equivalenza delle successioni $(x_i)$ che convergono a infinito, cioè tali che $\displaystyle\lim_{i,j\rightarrow+\infty}(x_i,x_j)_w=+\infty$; due tali successioni $(x_i), (y_i)$ sono equivalenti se $\displaystyle\lim_{i\rightarrow+\infty}(x_i,y_i)_w=+\infty$. Questa costruzione è indipendente dalla scelta di $w$.

    Inoltre, è possibile estendere il prodotto di Gromov a tutto $X\cup\partial^GX$ in modo che valga ancora la disuguaglianza per la Gromov-iperbolicità, eventualmente cambiando $\delta$. Il bordo iperbolico possiede anche una \textit{classe canonica di distanze} correlate al prodotto di Gromov, che inducono tutte la stessa topologia.
\end{defn}

\begin{oss}
    È possibile\marginpar{In \cite{BH} usa l'ipotesi proprio e geodetico per dire che la topologia è la stessa; non vorrei fosse una cosa diversa da quella a cui mi sto riferendo} mettere una topologia su $X\cup\partial^GX$ che lo rende uno spazio compatto, e tale che ristretta a $\partial^GX$ coincida con la topologia indotta dalla classe canonica di distanze. Si veda \cite[Part III, Chapter H, Paragraph 3]{BH} per i dettagli.
\end{oss}

Il Teorema, che già era noto ancora prima che venisse mostrata la Gromov-iperbolicità, è il seguente.

\begin{thm} \label{abate_wd}
    (Abate, \cite[Theorem 0.5]{A2}) Sia $\Omega \subseteq \mathbb{C}^n$ un dominio limitato e strettamente pseudoconvesso, e sia $f \in \textnormal{Hol}(\Omega,\Omega)$. Allora vale esattamente una delle seguenti affermazioni:
    \begin{itemize}
        \item le orbite dei punti di $\Omega$ tramite $f$ sono relativamente compatte in $\Omega$; oppure,
        \item esiste un unico punto di $\partial\Omega$ tale che le iterate di $f$ convergono tutte, uniformemente sui compatti, a quel punto.
    \end{itemize}
\end{thm}

Per dimostrarlo usando la Gromov-iperbolicità, è prima necessario mostrare che $(\Omega,k_{\Omega})$ è Gromov-iperbolico. Citiamo l'articolo di Balogh e Bonk in cui si trova la dimostrazione.

\begin{thm} \label{balogh_bonk}
    (Balogh, Bonk, \cite[Theorem 1.4]{BB}) Sia $\Omega \subseteq \mathbb{C}^n$ con $n \ge 2$ un dominio limitato e strettamente pseudoconvesso; allora $(\Omega,k_{\Omega})$ è Gromov-iperbolico. Inoltre, il bordo iperbolico $\partial^G\Omega$ può essere identificato con il bordo euclideo $\partial\Omega$, cioè sono identificati come spazi topologici.
\end{thm}

Serve anche un Teorema dovuto a Karlsson.

\begin{thm} \label{karlsson}
    (Karlsson, \cite[Corollary 3.7]{Ka}) Sia $(X,d)$ uno spazio metrico proprio, cioè in cui ogni ogni sottoinsieme chiuso e limitato è compatto, tale che
    \begin{nlist}
        \item è un aperto denso di uno spazio topologico $\overline{X}$ compatto e di Hausdorff la cui topologia di sottospazio coincide con la topologia di spazio metrico. Inoltre, dati $x \in X$ e $x_n$ una successione in $X$ che converge a un punto di $\overline{X}\setminus X$, si ha $\displaystyle\lim_{n\longrightarrow+\infty}d(x,x_n)=+\infty$;
        \item date $x_n$ e $y_n$ due successioni convergenti a due punti distinti di $\overline{X}\setminus X$ e $z \in X$, si ha $\displaystyle\lim_{n\longrightarrow+\infty} d(x_n,y_n)-\max\{d(x_n,z),d(y_n,z)\}=+\infty$.
    \end{nlist}
    Sia $\phi:X \longrightarrow X$ una semicontrazione. Allora vale esattamente una delle seguenti affermazioni:
    \begin{itemize}
        \item le orbite dei punti di $X$ tramite $\phi$ sono limitate;
        \item esiste un unico punto di $\overline{X}\setminus X$ a cui convergono tutte le orbite di $\phi$.
    \end{itemize}
\end{thm}

L'ipotesi (ii) del Teoerema \ref{karlsson} è sempre verificata dagli spazi Gromov-iperbolici, mentre segue dal Teorema \ref{balogh_bonk} che la (i) è vera per i domini limitati e strettamente pseudoconvessi; per \cite[Paragraph 3.3]{G}, sono anche propri. Usando anche il teorema di Montel, si ottiene così il Teorema \ref{abate_wd}.

Tuttavia, come già anticipato nell'introduzione, quello che noi andremo a vedere è un risultato che vale anche per domini con bordo non necessariamente regolare. L'ipotesi di tipo geometrico che andremo ad utilizzare è il concetto di visibilità, di cui discuteremo anche il rapporto con la Gromov-iperbolicità.