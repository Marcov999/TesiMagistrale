Andiamo adesso ad enunciare e dimostrare la versione più generale di un teorema di tipo Wolff-Denjoy per varietà Kobayashi-iperboliche. Riportiamo la dimostrazione data in \cite{CMS}, ma notiamo che la strategia e le tecniche impiegate sono sostanzialmente riprese da \cite{BZ1} e \cite{BM}. Ognuno di questi articoli ha generalizzato il risultato ottenuto nel precedente.

\begin{thm} \label{wd_type}
    (\cite[Theorem 1.15]{CMS}) Sia $X$ una varietà complessa, connessa, embeddata in $\mathbb{C}^d$ e limitata. Supponiamo che $X$ sia taut e che esista un $\kappa_0>0$ tale che $X$ soddisfi la condizione di visibilità rispetto alle $(1,\kappa_0)$-simil-geodetiche.
    
    Sia $F:X \longrightarrow X$ una funzione olomorfa. Allora vale esattamente una delle seguenti affermazioni:
    \begin{itemize}
        \item le orbite dei punti di $X$ tramite $F$ sono relativamente compatte in $X$;
        \item esiste un unico punto di $\partial X$ tale che le iterate di $F$ convergono tutte, uniformemente sui compatti, a quel punto.
    \end{itemize}
\end{thm}

\begin{proof}
    Poiché $X$ è taut, per il Teorema \ref{dicotomia} o l'orbita di $z$ tramite $F$ è relativamente compatta per ogni $z \in X$, oppure la successione delle iterate $\{F^\nu\}_{\nu\in\mathbb{N}}$ è compattamente divergente. Supponiamo che le orbite di $F$ non siano relativamente compatte in $X$; allora la successione delle iterate di $F$ è compattamente divergente.

    Consideriamo una sottosuccessione qualsiasi di $\{F^\nu\}_{\nu\in\mathbb{N}}$. Usando il teorema di Montel, possiamo trovare una sottosottosuccessione che converge uniformemente sui compatti a una funzione olomorfa $\tilde{F}:X \rightarrow \overline{X}$. Infatti, poiché $X$ è limitata allora la sottosuccessione è uniformemente limitata sui compatti di $X$; possiamo dunque fissare un ricoprimento numerabile di $X$ fatto di aperti relativamente compatti contenuti in carte ed estrarre, con un procedimento diagonale nel quale si applica il teorema di Montel ad ogni tale carta, una sottosottosuccessione che converga uniformemente sui compatti di ogni carta, in particolare sugli aperti del ricoprimento. Prendendo un'esaustione in compatti di $X$ (ad esempio, le palle chiuse rispetto a $k_X$) si può concludere facilmente che la convergenza è uniforme su tutti i compatti di $X$.

    Poiché le iterate di $F$ sono compattamente divergenti, si deve avere che $\tilde{F}\in\text{Hol}(X,\partial X)$. Allora, per il Teorema \ref{lim_is_const}, troviamo che $\tilde{F}$ è costante. Identifichiamo quindi
    $$\Gamma:=\overline{\{F^\nu\}}_{\nu\in\mathbb{N}}\setminus\{F^\nu\}_{\nu\in\mathbb{N}}$$
    come un insieme di punti di $\partial X$, dove la chiusura è intesa rispetto alla topologia compatta-aperta. Supponiamo, per assurdo, che $\Gamma$ contenga almeno due punti. \\

    Caso 1: esiste (e quindi per ogni) $o \in X$ tale che
    $$\limsup_{\nu\longrightarrow+\infty} k_X\big(F^\nu(o),o\big)=+\infty.$$

    Possiamo dunque scegliere una sottosuccessione $\{\nu_j\}_{j\in\mathbb{N}}$ tale che:
    \begin{enumerate}[label={(\arabic*)}]
        \item per ogni $j\in\mathbb{N}$ e $k\le\nu_j$ si ha $k_X\big(F^k(o),o\big) \le k_X\big(F^{\nu_j}(o),o\big)$;
        \item $\{F^{\nu_j}\}_{j\in\mathbb{N}}$ converge, uniformemente sui compatti di $X$, a $\xi\in\partial X$.
    \end{enumerate}

    Adesso, poiché abbiamo assunto che $\Gamma$ contenga almeno due elementi, esiste una sottosuccessione $\{\mu_j\}_{j\in\mathbb{N}}$ tale che $\{F^{\mu_j}\}_{j\in\mathbb{N}}$ converge, uniformemente sui compatti di $X$, a $\eta\in\partial X$ con $\eta\not=\xi$. Segue immediatamente dalla Proposizione \ref{inf_impl_ugu} che non possiamo avere $\displaystyle\limsup_{j\longrightarrow+\infty} k_X\big(F^{\mu_j}(o),o\big)=+\infty$. Perciò dev'essere $\displaystyle\limsup_{j\longrightarrow+\infty} k_X\big(F^{\mu_j}(o),o\big)<+\infty$, quindi
    \begin{equation} \label{daoainfinito}
        \begin{aligned}
            \limsup_{h\longrightarrow+\infty}\limsup_{j\longrightarrow+\infty}\, &k_X\big(F^{\nu_h}(o),F^{\mu_j}(o)\big) \\
            &\ge \limsup_{h\longrightarrow+\infty}\limsup_{j\longrightarrow+\infty} \Big(k_X\big(F^{\nu_h}(o),o\big)-k_X\big(F^{\mu_j}(o),o\big)\Big)=+\infty.
        \end{aligned}
    \end{equation}

    Consideriamo ora un $l\in\mathbb{N}$. Se applichiamo il Teorema \ref{lim_is_const} ad una sottosuccessione arbitraria di $\{F^{\mu_j-l}\}_{j\in\mathbb{N}}$ che converge uniformemente sui compatti di $X$, dal momento che sul compatto $\{F^l(o)\}$ converge a $\eta$ otteniamo (usando anche il teorema di Montel) che tutta la sottosuccessione converge, uniformemente sui compatti di $X$, a $\eta$.

    Poniamo
    $$M_l:=\limsup_{j\longrightarrow+\infty}k_X\big(F^{\mu_j-l}(o),o\big);$$
    affermiamo che
    $$\limsup_{l\longrightarrow+\infty}M_l<+\infty.$$

    Supponiamo per assurdo che non sia così, allora esiste una sottosuccessione $\{l_m\}_{m\in\mathbb{N}}$ tale che $M_{l_m}>m$ per ogni $m$. Per definizione di $M_l$ e per quanto appena trovato sulla successione $\{F^{\mu_j-l}\}_{j\in\mathbb{N}}$, abbiamo quindi che esiste una sottosottosuccessione $\{j_m\}_{m\in\mathbb{N}}$ tale che:
    \begin{enumerate}[label={(\arabic*)}]
        \item $\|F^{\mu_{j_m}-l_m}(o)-\eta\|<1/m$;
        \item $k_X\big(F^{\mu_{j_m}-l_m}(o),o\big)>m$.
    \end{enumerate}

    Per la Proposizione \ref{inf_impl_ugu} deve dunque essere $\eta=\xi$, contraddizione. Perciò segue che $\displaystyle\limsup_{l\longrightarrow+\infty}M_l<+\infty$. Allora
    \begin{align*}
        \limsup_{h\longrightarrow+\infty}\limsup_{j\longrightarrow+\infty}\, &k_X\big(F^{\nu_h}(o),F^{\mu_j}(o)\big) \\
        &\le \limsup_{h\longrightarrow+\infty}\limsup_{j\longrightarrow+\infty} k_X\big(o,F^{\mu_j-\nu_h}(o)\big)=\limsup_{h\longrightarrow+\infty}M_{\nu_h}<+\infty,
    \end{align*}
    in contraddizione con la \eqref{daoainfinito}; questo conclude il Caso 1.\\

    Caso 2: esiste (e quindi per ogni) $o \in X$ tale che
    $$\limsup_{\nu\longrightarrow+\infty} k_X\big(F^\nu(o),o\big)<+\infty.$$
    
    Ricordiamo che abbiamo assunto che esistano due punti distinti $\xi,\eta\in\Gamma$. Poiché $X$ soddisfa la condizione di visibilità rispetto alle $(1,\kappa_0)$-simil-geodetiche, esistono $V_\xi, V_\eta$ intorni in $\mathbb{C}^d$ rispettivamente di $\xi$ e di $\eta$, con $\overline{V}_\xi\cap\overline{V}_\eta=\emptyset$, e un compatto $K$ di $X$ tali che ogni $(1,\kappa_0)$-simil-geodetica in $X$ che collega un punto di $V_\xi$ a un punto di $V_\eta$ interseca $K$.
    Adesso definiamo, per $\delta>0$ arbitrario, la funzione $G_\delta:K\times K\longrightarrow [0,+\infty)$ data da
    $$G_\delta(x_1,x_2):=\inf\{k_X\big(F^m(x_1),x_2\big)\mid m\in\mathbb{N}, \|F^m(x_1)-\xi\|<\delta\}.$$

    Notiamo che $G_\delta$ è ben definita per ogni $\delta>0$ (basta considerare la sottosuccessione delle iterate di $F$ che converge a $\xi$ uniformemente sui compatti di $X$) e che $G_{\delta_1}(x_1,x_2) \ge G_{\delta_2}(x_1,x_2)$ per ogni $x_1,x_2 \in K$ e $\delta_1 \le \delta_2$. Vogliamo dire che, in questo caso, si ha
    $$\sup_{\delta>0,x_1,x_2\in K}G_\delta(x_1,x_2)<+\infty.$$

    Supponiamo per assurdo che non sia così; allora esistono una successione di reali positivi $\{\delta_n\}_{n\in\mathbb{N}}$ e due successioni $\{x_n'\}_{n\in\mathbb{N}}$ e $\{x_n''\}_{n\in\mathbb{N}}$ in $K$ tali che $G_{\delta_n}(x_n',x_n'') \ge n$ per ogni $n\in\mathbb{N}$. Possiamo inoltre supporre che le successioni $\{\delta_n\}_{n\in\mathbb{N}}, \{x_n'\}_{n\in\mathbb{N}}$ e $\{x_n''\}_{n\in\mathbb{N}}$ convergano, rispettivamente, a $\delta_0 \ge 0$ e $x_1,x_2\in K$. Sia $\{\nu_j\}_{j\in\mathbb{N}}$ una sottosuccessione di $\mathbb{N}$ tale che $\{F^{\nu_j}\}_{j\in\mathbb{N}}$ converge, uniformemente sui compatti di $X$, a $\xi$. Allora per ogni $n\in\mathbb{N}$ esiste $j(n)\in\mathbb{N}$ tale che si ha $\displaystyle\sup_{x\in K}\|F^{\nu_j}(x)-\xi\|<\delta_n$ per ogni $j \ge j(n)$. In particolare, per ogni $n \in \mathbb{N}$ si ha $\|F^{\nu_{j(n)}}(x_n')-\xi\|<\delta_n$. Segue che
    $$n \le G_{\delta_n}(x_n',x_n'') \le k_X\big(F^{\nu_{j(n)}}(x_n'),x_n''\big).$$
    Da ciò discende facilmente che $\displaystyle\lim_{n\longrightarrow+\infty}k_X\big(F^{\nu_{j(n)}}(x_1),x_1\big)=+\infty$, in contraddizione con l'ipotesi del Caso 2.

    Abbiamo dunque che, per ogni $x_1,x_2 \in K$, è ben definita la funzione data da
    $$G(x_1,x_2):=\lim_{\delta\longrightarrow 0^+}G_\delta(x_1,x_2);$$
    definiamo inoltre
    $$\epsilon:=\liminf_{z \longrightarrow\eta}\inf_{y\in K}k_X(z,y).$$
    
    Mettendo assieme il Teorema \ref{lung_int} e la Proposizione \ref{metrica_bilip}, otteniamo che $k_X$ è boundata dal basso da una costante per la distanza euclidea; quindi $\epsilon>0$. Scegliamo ora due punti $q_1,q_2 \in K$ tali che
    $$G(q_1,q_2)<\inf_{x_1,x_2\in K}G(x_1,x_2)+\epsilon.$$
    
    Inoltre, dalla definizione di $G_{\delta}$ abbiamo che, per ogni $j\in\mathbb{N}$, esiste $m\in\mathbb{N}$ tale che $\|F^m(q_1)-\xi\|<1/j$ e $G_{1/j}(q_1,q_2) \le k_X\big(F^m(q_1),q_2\big) \le G_{1/j}(q_1,q_2)+1/j$. Possiamo dunque trovare una funzione strettamente crescente $\nu:\mathbb{N}\longrightarrow\mathbb{N}$ tale che per ogni $j\in\mathbb{N}$ si ha
    $$\|F^{\nu(j)}(q_1)-\xi\|<1/j \quad\text{e}\quad G_{1/j}(q_1,q_2) \le k_X\big(F^{\nu(j)}(q_1),q_2\big) \le G_{1/j}(q_1,q_2)+1/j.$$

    Poiché $\{F^{\nu(j)}(q_1)\}_{j\in\mathbb{N}}$ converge a $\xi$, per il teorema di Montel e il Teorema \ref{lim_is_const} esiste una funzione strettamente crescente $\tau:\mathbb{N}\longrightarrow\mathbb{N}$ tale che la successione $\{F^{(\nu\circ\tau)(j)}\}_{j\in\mathbb{N}}$ converge, uniformemente sui compatti di $X$, a $\xi$. Da come è stata scelta $\nu$, abbiamo anche che $\displaystyle\lim_{j\longrightarrow+\infty}k_X\big(F^{(\nu\circ\tau)(j)}(q_1),q_2\big)=G(q_1,q_2)$. A meno di rinominare le funzioni, possiamo supporre che sia $\nu$ a soddisfare le stesse condizioni di $\nu\circ\tau$.

    Fissiamo adesso una funzione strettamente crescente $\mu:\mathbb{N}\longrightarrow\mathbb{N}$ tale che la successione $\{F^{\mu(j)}\}_{j\in\mathbb{N}}$ converge, uniformemente sui compatti di $X$, a $\eta$. Applicando il teorema di Montel e il Teorema \ref{lim_is_const} come fatto per il Caso 1, per ogni $j\in\mathbb{N}$ fissato troviamo che la successione $\{F^{\nu(h)+\mu(j)}\}_{h\in\mathbb{N}}$ converge a $\xi$ uniformemente sui compatti di $X$. Ciò implica che esiste una funzione strettamente crescente $\tau:\mathbb{N}\longrightarrow\mathbb{N}$ tale che la successione $\{F^{(\nu\circ\tau)(j)+\mu(j)}\}_{j\in\mathbb{N}}$ converge a $\xi$ uniformemente sui compatti di $X$. Ricordando le proprietà di $\nu$, e di nuovo a meno di rinominare le funzione, possiamo dunque dire di avere due funzioni strettamente crescenti $\nu,\mu:\mathbb{N}\longrightarrow\mathbb{N}$ tali che:
    \begin{enumerate}[label={(\arabic*)}]
        \item le successioni $\{F^{\nu(j)}\}_{j\in\mathbb{N}}$ e $\{F^{\mu(j)}\}_{j\in\mathbb{N}}$ convergono, uniformemente sui compatti di $X$, a $\xi$ e $\eta$ rispettivamente;
        \item la successione $\{F^{\nu(j)+\mu(j)}\}_{j\in\mathbb{N}}$ converge a $\xi$ uniformemente sui compatti di $X$;
        \item si ha $\displaystyle\lim_{j\longrightarrow+\infty}k_X\big(F^{\nu(j)}(q_1),q_2\big)=G(q_1,q_2)$.
    \end{enumerate}

    Per il Teorema \ref{similgeo_conn}, abbiamo che per ogni $j\in\mathbb{N}$ esiste una $(1,1/j)$-simil-geodetica $\sigma_j:[0,T_j]\longrightarrow X$ con $\sigma_j(0)=F^{\nu(j)+\mu(j)}(q_1)$ e $\sigma_j(T_j)=F^{\mu(j)}(q_2)$. Dato che $\{F^{\nu(j)+\mu(j)}(q_1)\}_{j\in\mathbb{N}}$ e $\{F^{\mu(j)}(q_2)\}_{j\in\mathbb{N}}$ convergono, rispettivamente, a $\xi$ e $\eta$, per $j$ abbastanza grande si ha che $\sigma_j(0)\in V_\xi$ e $\sigma_j(T_j)\in V_\eta$, e $\sigma_j$ è una $(1,\kappa_0)$-simil-geodetica. Dunque $\Ima{\sigma_j}\cap K\not=\emptyset$ per $j$ abbastanza grande. Per ogni tale $j$ scegliamo un punto $x_j^*\in \Ima{\sigma_j}\cap K$. Per compattezza di $K$, a meno di passare a una sottosuccessione possiamo supporre che $x_j^* \longrightarrow x^* \in K$ per $j\longrightarrow+\infty$. Per il Lemma \ref{quasiovvio} troviamo che
    \begin{equation} \label{trejay}
        k_X\big(F^{\nu(j)+\mu(j)}(q_1),F^{\mu(j)}(q_2)\big) \ge k_X\big(F^{\nu(j)+\mu(j)}(q_1),x_j^*\big)+k_X\big(x_j^*,F^{\mu(j)}(q_2)\big)-3/j.
    \end{equation}

    Adesso, si ha che
    \begin{equation} \label{xstar}
        \begin{aligned}
            \liminf_{j\longrightarrow+\infty}k_X\big(F^{\nu(j)+\mu(j)}(q_1),x_j^*\big) &\ge \liminf_{j\longrightarrow+\infty} \Big(k_X\big(F^{\nu(j)+\mu(j)}(q_1),x^*\big)-k_X(x^*,x_j^*)\Big)\\
            &=\liminf_{j\longrightarrow+\infty}k_X\big(F^{\nu(j)+\mu(j)}(q_1),x^*\big) \ge G(q_1,x^*);
        \end{aligned}
    \end{equation}
    inoltre, per definizione di $\epsilon$ abbiamo che
    \begin{equation} \label{xstarepsilon}
        \liminf_{j\longrightarrow+\infty}k_X\big(x_j^*,F^{\mu(j)}(q_2)\big) \ge \epsilon.
    \end{equation}

    Mettendo assieme la \eqref{trejay}, la \eqref{xstar} e la \eqref{xstarepsilon}, troviamo che
    $$\liminf_{j\longrightarrow+\infty}k_X\big(F^{\nu(j)+\mu(j)}(q_1),F^{\mu(j)}(q_2)\big) \ge G(q_1,x^*)+\epsilon;$$
    d'altra parte, abbiamo che
    $$\limsup_{j\longrightarrow+\infty}k_X\big(F^{\nu(j)+\mu(j)}(q_1),F^{\mu(j)}(q_2)\big) \le \limsup_{j\longrightarrow+\infty}k_X\big(F^{\nu(j)}(q_1),q_2\big)=G(q_1,q_2).$$

    Dunque si ha che $G(q_1,q_2) \ge G(q_1,x^*)+\epsilon$, in contraddizione con la scelta di $q_1$ e $q_2$. \\

    Poiché sia il Caso 1 che il Caso 2 portano ad una contraddizione, ne consegue che la supposizione che $\Gamma$ contenga almeno due punti dev'essere sbagliata, da cui segue facilmente la tesi.
\end{proof}

\begin{cor}
    Il Teorema \ref{abate_wd}: sia $\Omega \subseteq \mathbb{C}^n$ un dominio limitato e strettamente pseudoconvesso, e sia $f \in \textnormal{Hol}(\Omega,\Omega)$. Allora vale esattamente una delle seguenti affermazioni:
    \begin{itemize}
        \item le orbite dei punti di $\Omega$ tramite $f$ sono relativamente compatte in $\Omega$;
        \item esiste un unico punto di $\partial\Omega$ tale che le iterate di $f$ convergono tutte, uniformemente sui compatti, a quel punto.
    \end{itemize}
\end{cor}

\begin{proof}
    Abbiamo già osservato che i domini limitati e strettamente pseudoconvessi di $\mathbb{C}^n$ soddisfano la condizione di visibilità rispetto alle simil-geodetiche. Abbiamo anche visto che sono completi rispetto alla distanza di Kobayashi, dunque per la Proposizione \ref{comp_is_taut} sono taut. Si conclude applicando il Teorema \ref{wd_type}.
\end{proof}

Sotto ipotesi di natura topologica si può ottenere qualcosa di più. Il risultato che ci permetterà di fare ciò è il seguente.

\begin{thm} \label{periodico}
    (\cite[Theorem 0.4]{A2}) Sia $X$ una varietà taut e di tipo topologico finito, cioè i gruppi di omologia singolare $H_j(\Omega;\mathbb{Z})$ hanno rango finito per ogni $j\in\mathbb{N}$. Supponiamo che $H^j(X;\mathbb{Q})=0$ per ogni $j\in\mathbb{N}$ dispari, e consideriamo $f\in\text{Hol}(X,X)$. Allora la successione $\{f^h\}_{h\in\mathbb{N}}$ non è compattamente divergente se e solo se $f$ ha un punto periodico in $X$, cioè esistono $x\in X$ e $h_0\in\mathbb{N}$ tali che $f^{h_0}(x)=x$.
\end{thm}

\begin{cor}
    Sia $\Omega\subseteq\mathbb{C}^n$ un dominio limitato. Supponiamo che $\Omega$ sia taut e che esista un $\kappa_0>0$ tale che $\Omega$ soddisfi la condizione di visibilità rispetto alle $(1,\kappa_0)$-simil-geodetiche. Supponiamo inoltre che $\Omega$ sia di tipo topologico finito e che $H^j(X;\mathbb{C})=0$ per ogni $1\le j\le n$ dispari.

    Sia $F:\Omega\longrightarrow\Omega$ una funzione olomorfa. Allora vale esattamente una delle seguenti affermazioni:
    \begin{itemize}
        \item le orbite dei punti di $\Omega$ tramite $F$ sono relativamente compatte in $\Omega$, ed esiste un punto periodico in $\Omega$ per $F$;
        \item esiste un unico punto di $\partial X$ tale che le iterate di $F$ convergono tutte, uniformemente sui compatti, a quel punto.
    \end{itemize}
\end{cor}

\begin{proof}
    Dato che $\Omega$ è un dominio taut limitato, per \cite[Theorem F]{W} è pseudoconvesso. È allora ben noto (si veda \cite[Chapter IV, Paragraph 4.2, Theorema 4.2.7]{H}) che $H^j(\Omega;\mathbb{C})=0$ per ogni $j>n$. Poiché $\Omega$ è di tipo topologico finito, per il teorema dei coefficienti universali si ha che
    $$\dim_{\mathbb{C}}{H^j(\Omega;\mathbb{C})}=\dim_{\mathbb{Q}}{H^j(\Omega;\mathbb{Q})}=\rk{H_j(\Omega;\mathbb{Z})}$$
    per ogni $j\in\mathbb{N}$. Si verifica allora che $H^j(X;\mathbb{Q})=0$ per ogni $j\in\mathbb{N}$ dispari. Si conclude facilmente usando il Teorema \ref{periodico} e il Teorema \ref{wd_type}.
\end{proof}